{
  "meta": {
    "url": "https://www.fpcnv.be/fpc-antwerpen-en-fpc-gent-nemen-maatregelen-om-de-verspreiding-van-het-coronavirus-af-te-remmen/",
    "path": "/fpc-antwerpen-en-fpc-gent-nemen-maatregelen-om-de-verspreiding-van-het-coronavirus-af-te-remmen",
    "title": "fpc antwerpen en fpc gent nemen maatregelen om de verspreiding van het coronavirus af te remmen",
    "images": [
      "https://www.fpcnv.be/wp-content/themes/fpc/images/logo_share.jpg",
      "https://www.fpcnv.be/wp-content/uploads/2020/03/Covid-19.jpg"
    ],
    "logo": "https://www.fpcnv.be/wp-content/themes/fpc/images/logo_share.jpg"
  },
  "content": {
    "raw_text": "FPC Antwerpen en FPC Gent nemen maatregelen om de verspreiding van het coronavirus af te remmen [LINK: https://www.fpcnv.be/] Home [/LINK] » FPC Antwerpen en FPC Gent nemen maatregelen om de verspreiding van het coronavirus af te remmen Kwaliteitsvolle zorg 13 maart 2020 De evolutie van de verspreiding van het coronavirus wordt dagelijks geëvalueerd; de gezondheidssituatie van gisteren is immers niet dezelfde als die van vandaag of morgen. In dit kader is de Nationale Veiligheidsraad op donderdag 12 maart in aanwezigheid van en in overleg met de ministers-presidenten bijeengekomen. Er werd beslist om de bestaande maatregelen te behouden én deze te versterken met aanvullende social distancing maatregelen, die met hetzelfde doel de verspreiding van de epidemie moeten tegengaan. De aangekondigde maatregelen zijn van toepassing op het hele grondgebied. De ernst van het coronavirus noopt ook FPC Antwerpen en FPC Gent tot het nemen van maatregelen. FPC Antwerpen en FPC Gent willen patiënten, medewerkers en bezoekers beschermen én helpen de curve van besmettingen zo laag mogelijk te houden. Solidair zijn met onze minder sterke medemens, dit is burgerzin die ons allemaal aangaat. Na rijp beraad heeft directie dan ook beslist strengere maatregelen te treffen die coherent zijn met de door de federale overheid besliste maatregelen om het coronavirus in te dijken. Dit vertaalt zich in maatregelen die zowel op medewerkers als op patiënten en netwerk van patiënten betrekking hebben. Zo is er geen bezoek meer toegelaten tot na de Paasvakantie. Het netwerk van patiënten dat in de komende dagen op bezoek zou komen, wordt hierover persoonlijk ingelicht. Patiënten hebben uiteraard de mogelijkheid om telefonisch contact op te nemen met hun netwerk; er wordt bovendien extra telefoniebudget voorzien, zodat patiënten minstens in de mogelijk zijn hun netwerk te informeren over de maatregel. Wat invoer van goederen voor patiënten betreft, raden wij aan dit via postpakket te regelen. Wie er toch op staat goederen persoonlijk af te leveren, kan dit op zaterdag en zondag tussen 13 u. en 16 u., op dinsdag en donderdag tussen 17.30 u. en 19 u., op een daarvoor voorziene plaats vooraan het gebouw, mits de goederen in een afgesloten kartonnen doos met een maximale afmeting van 60 cm B x 35 cm H x 80 cm D zitten en de naam van de patiënt én de naam van de persoon die het aflevert duidelijk op de doos vermeld staan. Hebt u hierover vragen, contacteer dan het onthaal op nummer 03/253 77 77 (FPC Antwerpen) of 09/325 27 29 (FPC Gent). Wij hopen op deze manier samen de verspreiding van het coronavirus af te remmen en kwetsbare personen te beschermen. [LINK: https://www.fpcnv.be/nieuws-en-informatie/] Terug naar overzicht [/LINK]",
    "sections": [
      {
        "type": "hero",
        "content": {
          "titel": "FPC Antwerpen en FPC Gent nemen maatregelen om de verspreiding van het coronavirus af te remmen",
          "tagline": "Kwaliteitsvolle zorg",
          "cta_text": null
        }
      },
      {
        "type": "text_block",
        "content": {
          "titel": "De aanleiding van de maatregelen",
          "tekst": "De evolutie van de verspreiding van het coronavirus wordt dagelijks geëvalueerd; de gezondheidssituatie van gisteren is immers niet dezelfde als die van vandaag of morgen. In dit kader is de Nationale Veiligheidsraad op donderdag 12 maart in aanwezigheid van en in overleg met de ministers-presidenten bijeengekomen. Er werd beslist om de bestaande maatregelen te behouden én deze te versterken met aanvullende social distancing maatregelen, die met hetzelfde doel de verspreiding van de epidemie moeten tegengaan. De aangekondigde maatregelen zijn van toepassing op het hele grondgebied. De ernst van het coronavirus noopt ook FPC Antwerpen en FPC Gent tot het nemen van maatregelen. FPC Antwerpen en FPC Gent willen patiënten, medewerkers en bezoekers beschermen én helpen de curve van besmettingen zo laag mogelijk te houden. Solidair zijn met onze minder sterke medemens, dit is burgerzin die ons allemaal aangaat. Na rijp beraad heeft directie dan ook beslist strengere maatregelen te treffen die coherent zijn met de door de federale overheid besliste maatregelen om het coronavirus in te dijken. Dit vertaalt zich in maatregelen die zowel op medewerkers als op patiënten en netwerk van patiënten betrekking hebben."
        }
      },
      {
        "type": "features",
        "content": {
          "titel": "Overzicht van de concrete maatregelen",
          "items": [
            {
              "titel": "Bezoekregeling",
              "beschrijving": "Er is geen bezoek meer toegelaten tot na de Paasvakantie. Het netwerk van patiënten dat in de komende dagen op bezoek zou komen, wordt hierover persoonlijk ingelicht. Patiënten hebben uiteraard de mogelijkheid om telefonisch contact op te nemen met hun netwerk; er wordt bovendien extra telefoniebudget voorzien, zodat patiënten minstens in de zijn hun netwerk te informeren over de maatregel.",
              "icoon": null
            },
            {
              "titel": "Invoer van goederen",
              "beschrijving": "Wat invoer van goederen voor patiënten betreft, raden wij aan dit via postpakket te regelen. Wie er toch op staat goederen persoonlijk af te leveren, kan dit op zaterdag en zondag tussen 13 u. en 16 u., op dinsdag en donderdag tussen 17.30 u. en 19 u., op een daarvoor voorziene plaats vooraan het gebouw, mits de goederen in een afgesloten kartonnen doos met een maximale afmeting van 60 cm B x 35 cm H x 80 cm D zitten en de naam van de patiënt én de naam van de persoon die het aflevert duidelijk op de doos vermeld staan.",
              "icoon": null
            }
          ]
        }
      },
      {
        "type": "contact_info",
        "content": {
          "titel": "Vragen over de maatregelen?",
          "adres": null,
          "telefoon": "03/253 77 77 (FPC Antwerpen) of 09/325 27 29 (FPC Gent)",
          "email": null
        }
      },
      {
        "type": "text_block",
        "content": {
          "titel": "Samenwerking en bescherming",
          "tekst": "Wij hopen op deze manier samen de verspreiding van het coronavirus af te remmen en kwetsbare personen te beschermen."
        }
      }
    ]
  }
}