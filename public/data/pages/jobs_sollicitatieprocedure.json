{
  "meta": {
    "url": "https://www.fpcnv.be/jobs/sollicitatieprocedure/",
    "path": "/jobs/sollicitatieprocedure",
    "title": "sollicitatieprocedure",
    "images": [
      "https://www.fpcnv.be/wp-content/themes/fpc/images/logo_share.jpg",
      "https://www.fpcnv.be/wp-content/uploads/2017/07/jobs_solliciatie.jpg"
    ],
    "logo": "https://www.fpcnv.be/wp-content/themes/fpc/images/logo_share.jpg"
  },
  "content": {
    "raw_text": "Sollicitatieprocedure [LINK: https://www.fpcnv.be/] Home [/LINK] » [LINK: https://www.fpcnv.be/jobs/] Jobs [/LINK] » Sollicitatieprocedure Na het toesturen van jouw motivatiebrief en cv wordt jouw kandidatuur gescreend. Indien jouw kandidatuur positief geëvalueerd wordt, word je uitgenodigd voor een eerste gesprek. Dit gesprek gaat door met één van onze wervingspartners of onmiddellijk met iemand van het selectieteam van FPC Antwerpen of FPC Gent. Wij bieden kandidaten gelijkwaardige kansen. Daarom worden steeds alle weerhouden kandidaten gesproken vooraleer een finale beslissing tot aanwerving wordt genomen. Hierdoor kan het enkele dagen tot enkele weken duren vooraleer je opnieuw gecontacteerd wordt. Wie doorgaat naar een volgende ronde wordt uitgenodigd voor een tweede gesprek. Dit gaat steeds door met iemand van het HR-team van FPC Antwerpen of FPC Gent samen met de rechtstreeks leidinggevende voor de functie waarvoor je solliciteert. Word je finaal weerhouden, dan wordt alles in het werk gesteld om snel tot een contractondertekening te komen. Alle nieuwkomers krijgen een halve dag onthaal waarbij stilgestaan wordt bij o.a. de behandelvisie, veiligheid en beveiliging, praktisch administratieve zaken en er wordt een rondleiding doorheen de volledige instelling voorzien. Er volgt zo snel mogelijk een intensieve opleiding van twee weken, waaronder – voor zorgmedewerkers – een volwaardige week agressiehantering."
  }
}