{
  "meta": {
    "url": "https://www.fpcnv.be/open-deuren-in-fpc-antwerpen-en-fpc-gent/",
    "path": "/open-deuren-in-fpc-antwerpen-en-fpc-gent",
    "title": "open deuren in fpc antwerpen en fpc gent",
    "images": [
      "https://www.fpcnv.be/wp-content/themes/fpc/images/logo_share.jpg",
      "https://www.fpcnv.be/wp-content/uploads/2018/02/IMG_20180318_094052821-e1550044114918.png"
    ],
    "logo": "https://www.fpcnv.be/wp-content/themes/fpc/images/logo_share.jpg"
  },
  "content": {
    "raw_text": "Open deuren in FPC Antwerpen en FPC Gent [LINK: https://www.fpcnv.be/] Home [/LINK] » Open deuren in FPC Antwerpen en FPC Gent Projecten en activiteiten/evenementen 14 februari 2020 Dag van de Zorg is dé opendeurdag voor zorg, welzijn en witte economie en vindt jaarlijks plaats op de derde zondag van maart. Volgende editie: zondag 15 maart 2020. Ondertussen staat de teller alweer op meer dan 200 organisaties die deelnemen. Daaronder ook FPC Antwerpen en FPC Gent. Maatschappelijk draagvlak FPC Antwerpen en FPC Gent zien het als één van hun verantwoordelijkheden om bij te dragen aan een maatschappelijk draagvlak. Door in een forensisch psychiatrisch centrum ‘buiten’ naar ‘binnen’ te halen, krijgen de patiënten een beeld van het leven buiten en krijgen bezoekers een beeld van het leven binnen. Zo kaderen onder meer bezoeken van buitenaf in de resocialisatie van de patiënt. Net daarom ontvangen we regelmatig groepen voor rondleidingen of bv. sportteams voor een amicale wedstrijd met onze patiënten. Op die manier houden we het contact met de buitenwereld in stand. Enerzijds vervreemdt de patiënt hierdoor niet, anderzijds helpt het de samenleving om inzicht te krijgen in wat er gebeurt achter de gesloten muren van een forensisch psychiatrisch centrum en dragen we bij aan een maatschappelijk draagvlak. ‘Dag van de Zorg’ past hier perfect in. ‘Open deuren’ FPC Gent neemt sinds 2017 deel aan Dag van de Zorg, FPC Antwerpen sinds vorig jaar. We mochten telkens stuk voor stuk oprecht geïnteresseerde bezoekers ontvangen. We hebben dan ook met plezier voor de editie van 2020 ingetekend; dit voor beide behandelcentra! Heb je interesse in onze werking en de doelgroep? Of wil je weten of de forensische psychiatrie een potentieel werkveld is voor jou? Kom dan zeker langs op zondag 15 maart 2020! Tijdens je bezoek krijg je een toelichting over de werking van en een rondleiding door het centrum. Je krijgt de kans te praten met zowel medewerkers als patiënten. Gezien de specifieke setting is er een beperking aan het ‘open gooien’ van onze deuren, daarom is inschrijven via onderstaand formulier noodzakelijk. Dit is mogelijk zo lang het maximum aantal deelnemers per groep niet is bereikt en kan tot uiterlijk vrijdag 28 februari. Woensdag 4 maart 2020 – Het kabinet van minister Beke en het kabinet van minister De Block hebben op basis van de input van het Vlaams Agentschap Zorg en Gezondheid beslist dat de opendeurdag Dag van de Zorg niet kan doorgaan n.a.v. het coronavirus dat momenteel ook in België actief aanwezig is. Zij achten het niet verantwoord om een grote massa mensen in contact te laten komen met o.a. zieke en bejaarde mensen in ziekenhuizen, woonzorgcentra,… Vandaar de beslissing tot algemene aflassing van het evenement Dag van de Zorg. Het is met pijn in het hart dat we deze boodschap brengen, want jullie enthousiasme om tijdens Dag van de Zorg FPC Antwerpen / FPC Gent te leren kennen, was groot. In ieder geval bedankt daarvoor. Wij ontvangen jullie graag bij een volgende gelegenheid! [LINK: https://www.fpcnv.be/nieuws-en-informatie/] Terug naar overzicht [/LINK]",
    "sections": [
      {
        "type": "hero",
        "content": {
          "titel": "Open deuren in FPC Antwerpen en FPC Gent",
          "tagline": "Krijg een uniek inzicht in de forensische psychiatrie.",
          "cta_text": "Ontdek onze open deuren"
        }
      },
      {
        "type": "text_block",
        "content": {
          "titel": "Deelname aan Dag van de Zorg",
          "tekst": "Dag van de Zorg is dé opendeurdag voor zorg, welzijn en witte economie en vindt jaarlijks plaats op de derde zondag van maart. De volgende editie stond gepland op zondag 15 maart 2020. Ondertussen stond de teller alweer op meer dan 200 organisaties die deelnamen, waaronder FPC Antwerpen en FPC Gent. FPC Gent neemt sinds 2017 deel aan Dag van de Zorg, FPC Antwerpen sinds vorig jaar. We mochten telkens stuk voor stuk oprecht geïnteresseerde bezoekers ontvangen. We hadden dan ook met plezier voor de editie van 2020 ingetekend; dit voor beide behandelcentra!"
        }
      },
      {
        "type": "text_block",
        "content": {
          "titel": "Maatschappelijk draagvlak",
          "tekst": "FPC Antwerpen en FPC Gent zien het als één van hun verantwoordelijkheden om bij te dragen aan een maatschappelijk draagvlak. Door in een forensisch psychiatrisch centrum ‘buiten’ naar ‘binnen’ te halen, krijgen de patiënten een beeld van het leven buiten en krijgen bezoekers een beeld van het leven binnen. Zo kaderen onder meer bezoeken van buitenaf in de resocialisatie van de patiënt. Net daarom ontvangen we regelmatig groepen voor rondleidingen of bijvoorbeeld sportteams voor een amicale wedstrijd met onze patiënten. Op die manier houden we het contact met de buitenwereld in stand. Enerzijds vervreemdt de patiënt hierdoor niet, anderzijds helpt het de samenleving om inzicht te krijgen in wat er gebeurt achter de gesloten muren van een forensisch psychiatrisch centrum en dragen we bij aan een maatschappelijk draagvlak. ‘Dag van de Zorg’ past hier perfect in."
        }
      },
      {
        "type": "text_block",
        "content": {
          "titel": "Wat u kon verwachten (afgelast)",
          "tekst": "Had u interesse in onze werking en de doelgroep? Of wilde u weten of de forensische psychiatrie een potentieel werkveld is voor u? Oorspronkelijk kon u langskomen op zondag 15 maart 2020. Tijdens een bezoek zou u een toelichting krijgen over de werking van en een rondleiding door het centrum. U zou de kans krijgen te praten met zowel medewerkers als patiënten. Gezien de specifieke setting was er een beperking aan het ‘open gooien’ van onze deuren, daarom was inschrijven via onderstaand formulier noodzakelijk. Dit was mogelijk zolang het maximum aantal deelnemers per groep niet was bereikt en kon tot uiterlijk vrijdag 28 februari."
        }
      },
      {
        "type": "text_block",
        "content": {
          "titel": "Belangrijke update: Afgelasting Dag van de Zorg 2020",
          "tekst": "Woensdag 4 maart 2020 – Het kabinet van minister Beke en het kabinet van minister De Block hebben op basis van de input van het Vlaams Agentschap Zorg en Gezondheid beslist dat de opendeurdag Dag van de Zorg niet kan doorgaan n.a.v. het coronavirus dat momenteel ook in België actief aanwezig is. Zij achten het niet verantwoord om een grote massa mensen in contact te laten komen met o.a. zieke en bejaarde mensen in ziekenhuizen, woonzorgcentra,… Vandaar de beslissing tot algemene aflassing van het evenement Dag van de Zorg. Het is met pijn in het hart dat we deze boodschap brengen, want jullie enthousiasme om tijdens Dag van de Zorg FPC Antwerpen / FPC Gent te leren kennen, was groot. In ieder geval bedankt daarvoor. Wij ontvangen jullie graag bij een volgende gelegenheid!"
        }
      }
    ]
  }
}