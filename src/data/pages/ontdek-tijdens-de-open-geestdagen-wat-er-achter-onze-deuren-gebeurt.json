{
  "meta": {
    "url": "https://www.fpcnv.be/ontdek-tijdens-de-open-geestdagen-wat-er-achter-onze-deuren-gebeurt/",
    "path": "/ontdek-tijdens-de-open-geestdagen-wat-er-achter-onze-deuren-gebeurt",
    "title": "ontdek tijdens de open geestdagen wat er achter onze deuren gebeurt",
    "images": [
      "https://www.fpcnv.be/wp-content/themes/fpc/images/logo_share.jpg",
      "https://www.fpcnv.be/wp-content/uploads/2023/08/Logo.png"
    ],
    "logo": "https://www.fpcnv.be/wp-content/themes/fpc/images/logo_share.jpg"
  },
  "content": {
    "raw_text": "Ontdek tijdens de Open Geestdagen wat er achter onze deuren gebeurt [LINK: https://www.fpcnv.be/] Home [/LINK] » Ontdek tijdens de Open Geestdagen wat er achter onze deuren gebeurt Projecten en activiteiten/evenementen 21 augustus 2023 Na jaren trouwe deelname, namen we in 2023 niet deel aan Dag van de Zorg. In plaats daarvan tekenden we in op de Open Geestdagen! De Open Geestdagen zijn de jaarcampagne van Te Gek!? voor 2023. Het doel? Geestelijke gezondheid bespreekbaar maken en inzetten op een humane geestelijke gezondheidszorg. Tijdens de Open Geestdagen maken mensen kennis met de verschillende zorgvormen in de geestelijke gezondheid, wordt het belang van mentale gezondheid onderstreept en komt de geestelijke gezondheidszorg als sector samen naar buiten. De forensische psychiatrie mag hier niet bij ontbreken! Daarom hebben wij voor dit initiatief gekozen en zetten we op zondag 8 oktober de deuren van FPC Antwerpen en FPC Gent open. We verwelkomen iedereen die benieuwd is naar wat er achter onze deuren gebeurt en nodigen mensen uit om de deur naar hun hoofd te openen voor onze patiëntenpopulatie, zodat het maatschappelijk draagvlak voor de behandeling en resocialisatie van onze patiëntenpopulatie vergroot wordt. Gezien de specifieke setting van een forensisch psychiatrisch centrum kunnen wij uiteraard niet zomaar onze deuren opengooien en werken we met voorinschrijvingen. Inschrijven kan via onderstaand formulier. Een inschrijving is pas definitief na ontvangst van een bevestigingsmail. We kijken er alvast naar uit om jullie talrijk te ontmoeten! 5-10: het is helaas niet meer mogelijk om in te schrijven. Wij ontvangen jullie graag bij een volgende gelegenheid! [LINK: https://www.fpcnv.be/nieuws-en-informatie/] Terug naar overzicht [/LINK]",
    "sections": [
      {
        "type": "hero",
        "content": {
          "titel": "Ontdek tijdens de Open Geestdagen wat er achter onze deuren gebeurt",
          "tagline": "Maak geestelijke gezondheid bespreekbaar en vergroot het maatschappelijk draagvlak voor de behandeling en resocialisatie van onze patiëntenpopulatie.",
          "cta_text": "Ontdek meer over de Open Geestdagen"
        }
      },
      {
        "type": "text_block",
        "content": {
          "titel": "Waarom FPC de Open Geestdagen koos",
          "tekst": "Na jaren trouwe deelname, namen we in 2023 niet deel aan Dag van de Zorg. In plaats daarvan tekenden we in op de Open Geestdagen! De Open Geestdagen zijn de jaarcampagne van Te Gek!? voor 2023. Het doel? Geestelijke gezondheid bespreekbaar maken en inzetten op een humane geestelijke gezondheidszorg."
        }
      },
      {
        "type": "text_block",
        "content": {
          "titel": "De Open Geestdagen bij FPC Antwerpen en Gent",
          "tekst": "Tijdens de Open Geestdagen maken mensen kennis met de verschillende zorgvormen in de geestelijke gezondheid, wordt het belang van mentale gezondheid onderstreept en komt de geestelijke gezondheidszorg als sector samen naar buiten. De forensische psychiatrie mag hier niet bij ontbreken! Daarom hebben wij voor dit initiatief gekozen en zetten we op zondag 8 oktober de deuren van FPC Antwerpen en FPC Gent open. We verwelkomen iedereen die benieuwd is naar wat er achter onze deuren gebeurt en nodigen mensen uit om de deur naar hun hoofd te openen voor onze patiëntenpopulatie, zodat het maatschappelijk draagvlak voor de behandeling en resocialisatie van onze patiëntenpopulatie vergroot wordt."
        }
      },
      {
        "type": "text_block",
        "content": {
          "titel": "Praktische informatie over inschrijvingen",
          "tekst": "Gezien de specifieke setting van een forensisch psychiatrisch centrum kunnen wij uiteraard niet zomaar onze deuren opengooien en werken we met voorinschrijvingen. Inschrijven kan via onderstaand formulier. Een inschrijving is pas definitief na ontvangst van een bevestigingsmail. We kijken er alvast naar uit om jullie talrijk te ontmoeten!"
        }
      },
      {
        "type": "text_block",
        "content": {
          "titel": "Update: Inschrijvingen gesloten",
          "tekst": "5-10: het is helaas niet meer mogelijk om in te schrijven. Wij ontvangen jullie graag bij een volgende gelegenheid!"
        }
      }
    ]
  }
}