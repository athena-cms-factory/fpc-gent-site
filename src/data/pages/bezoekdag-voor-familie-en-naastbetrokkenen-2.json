{
  "meta": {
    "url": "https://www.fpcnv.be/bezoekdag-voor-familie-en-naastbetrokkenen-2/",
    "path": "/bezoekdag-voor-familie-en-naastbetrokkenen-2",
    "title": "bezoekdag voor familie en naastbetrokkenen 2",
    "images": [
      "https://www.fpcnv.be/wp-content/themes/fpc/images/logo_share.jpg",
      "https://www.fpcnv.be/wp-content/uploads/2017/07/zorg-op-maat-cropped.jpg"
    ],
    "logo": "https://www.fpcnv.be/wp-content/themes/fpc/images/logo_share.jpg"
  },
  "content": {
    "raw_text": "Bezoekdag voor familie en naastbetrokkenen [LINK: https://www.fpcnv.be/] Home [/LINK] » Bezoekdag voor familie en naastbetrokkenen Projecten en activiteiten/evenementen 23 januari 2023 Een opname in een forensisch psychiatrisch centrum is ingrijpend. Dit geldt niet enkel voor de patiënt maar ook voor de familie en de naastbetrokkenen van de patiënt, die vaak met heel wat vragen zitten. Vanuit dit oogpunt hecht FPC Gent veel belang aan het bieden van ondersteuning en het geven van informatie aan naasten van patiënten. Bovendien kan de betrokkenheid van familie de levenskwaliteit van de patiënt tijdens het verblijf en de behandeling positief beïnvloeden én een cruciale rol spelen bij de re-integratie van patiënten en het beperken van het recidiverisico. FPC Gent zet dan ook consequent in op het betrekken van familie en de omgeving van de patiënt en organiseert in dit kader een bezoekdag op zaterdag 25 maart 2023. We organiseren deze dag met de bedoeling om familie en naastbetrokkenen te informeren over onze werking. Een dag waarop men een blik achter de schermen van FPC Gent krijgt. Het familielid of de naastbetrokkene die in FPC Gent verblijft zal niet aanwezig zijn tijdens de presentatie en rondleiding, maar het zal uitzonderlijk mogelijk zijn om na afloop, buiten de normale bezoektijden, een bezoek te brengen. We werken met verschillende tijdstippen waarop kan ingeschreven worden. Het bezoek neemt ongeveer anderhalf tot twee uur in beslag. Elke groep krijgt volgend programma aangeboden: Infomoment: we leggen uit waarvoor FPC Gent staat en hoe we te werk gaan. Rondleiding: de afdeling en kamers van de patiënten kennen bezoekers van patiënten al, maar we tonen ook graag de rest van het behandelcentrum. Koffiemoment: bij een tasje koffie en stukje taart gaan we graag in gesprek. Er staan medewerkers van verschillende diensten klaar om vragen te beantwoorden en/of ervaringen te delen. Bezoek: nadien is er de mogelijkheid om op bezoek te gaan bij het familielid of de naastbetrokkene die in FPC Gent verblijft (aan te duiden bij inschrijving) De inschrijvingen voor deze bezoekdag zijn afgesloten.. [LINK: https://www.fpcnv.be/nieuws-en-informatie/] Terug naar overzicht [/LINK]",
    "sections": [
      {
        "type": "hero",
        "content": {
          "titel": "Bezoekdag voor familie en naastbetrokkenen",
          "tagline": "FPC Gent organiseert een bezoekdag om naasten te informeren over de werking en de belangrijke rol van familie te benadrukken.",
          "cta_text": null
        }
      },
      {
        "type": "text_block",
        "content": {
          "titel": "Het belang van familiebetrokkenheid",
          "tekst": "Een opname in een forensisch psychiatrisch centrum is ingrijpend. Dit geldt niet enkel voor de patiënt maar ook voor de familie en de naastbetrokkenen van de patiënt, die vaak met heel wat vragen zitten. Vanuit dit oogpunt hecht FPC Gent veel belang aan het bieden van ondersteuning en het geven van informatie aan naasten van patiënten. Bovendien kan de betrokkenheid van familie de levenskwaliteit van de patiënt tijdens het verblijf en de behandeling positief beïnvloeden én een cruciale rol spelen bij de re-integratie van patiënten en het beperken van het recidiverisico. FPC Gent zet dan ook consequent in op het betrekken van familie en de omgeving van de patiënt en organiseert in dit kader een bezoekdag op zaterdag 25 maart 2023. We organiseren deze dag met de bedoeling om familie en naastbetrokkenen te informeren over onze werking. Een dag waarop men een blik achter de schermen van FPC Gent krijgt. Het familielid of de naastbetrokkene die in FPC Gent verblijft zal niet aanwezig zijn tijdens de presentatie en rondleiding, maar het zal uitzonderlijk mogelijk zijn om na afloop, buiten de normale bezoektijden, een bezoek te brengen. We werken met verschillende tijdstippen waarop kan ingeschreven worden. Het bezoek neemt ongeveer anderhalf tot twee uur in beslag."
        }
      },
      {
        "type": "features",
        "content": {
          "titel": "Programma van de bezoekdag",
          "items": [
            {
              "titel": "Infomoment",
              "beschrijving": "We leggen uit waarvoor FPC Gent staat en hoe we te werk gaan.",
              "icoon": null
            },
            {
              "titel": "Rondleiding",
              "beschrijving": "De afdeling en kamers van de patiënten kennen bezoekers van patiënten al, maar we tonen ook graag de rest van het behandelcentrum.",
              "icoon": null
            },
            {
              "titel": "Koffiemoment",
              "beschrijving": "Bij een tasje koffie en stukje taart gaan we graag in gesprek. Er staan medewerkers van verschillende diensten klaar om vragen te beantwoorden en/of ervaringen te delen.",
              "icoon": null
            },
            {
              "titel": "Bezoek",
              "beschrijving": "Nadien is er de mogelijkheid om op bezoek te gaan bij het familielid of de naastbetrokkene die in FPC Gent verblijft (aan te duiden bij inschrijving).",
              "icoon": null
            }
          ]
        }
      },
      {
        "type": "text_block",
        "content": {
          "titel": "Inschrijvingen",
          "tekst": "De inschrijvingen voor deze bezoekdag zijn afgesloten."
        }
      }
    ]
  }
}